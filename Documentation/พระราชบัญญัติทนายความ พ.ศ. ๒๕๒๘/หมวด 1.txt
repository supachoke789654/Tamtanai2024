
หมวด ๑
สภาทนายความ

มาตรา ๖ ให้มีสภาขึ้นสภาหนึ่งเรียกว่า “สภาทนายความ” ประกอบด้วย
คณะกรรมการสภาทนายความและสมาชิกสภาทนายความ มีวัตถุประสงค์และอํานาจหน้าที่ตามที่บัญญัติไว้ในพระราชบัญญัตินี้ให้สภาทนายความเป็นนิติบุคคล
มาตรา ๗ สภาทนายความมีวัตถุประสงค์ดังต่อไปนี้
(๑) ส่งเสริมการศึกษาและการประกอบวิชาชีพทนายความ
(๒) ควบคุมมรรยาทของทนายความ
(๓) ส่งเสริมความสามัคคีและผดุงเกียรติของสมาชิกสภาทนายความ
(๔) ส่งเสริมและจัดสวัสดิการให้แก่สมาชิกสภาทนายความ
(๕) ส่งเสริม ช่วยเหลือ แนะนํา เผยแพร่ และให้การศึกษาแก่ประชาชนในเรื่องที่เกี่ยวกับกฎหมาย
มาตรา ๘ สภาทนายความมีอํานาจหน้าที่ดังต่อไปนี้
(๑) จดทะเบียนและออกใบอนุญาตตามพระราชบัญญัตินี้
(๒) ดําเนินการให้เป็นไปตามวัตถุประสงค์ของสภาทนายความและตามอํานาจหน้าที่
ซึ่งกําหนดไว้ในพระราชบัญญัตินี้
มาตรา ๙ สภาทนายความอาจมีรายได้ดังต่อไปนี้
(๑) ค่าจดทะเบียน ค่าบํารุงและค่าธรรมเนียมตามพระราชบัญญัตินี้
(๒) เงินอุดหนุนจากงบประมาณแผ่นดิน
(๓) รายได้จากทรัพย์สินหรือกิจการอื่น
(๔) ทรัพย์สินที่มีผู้บริจาคให้เพื่อดําเนินการตามวัตถุประสงค์
มาตรา ๑๐ ให้รัฐมนตรีดํารงตําแหน่งสภานายกพิเศษแห่งสภาทนายความและมีอํานาจหน้าที่ตามพระราชบัญญัติน
