หมวด ๗
คณะกรรมการมรรยาททนายความ

มาตรา ๕๔ ให้มีคณะกรรมการมรรยาททนายความประกอบด้วย ประธานกรรมการ รองประธานกรรมการ และกรรมการมรรยาททนายความอื่นอีกไม่น้อยกว่าเจ็ดคนตามจํานวนที่คณะกรรมการกําหนดให้คณะกรรมการแต่งตั้งกรรมการมรรยาททนายความจากทนายความซึ่งมีคุณสมบัติ
ดังต่อไปนี้
(๑) เป็นทนายความมาแล้วรวมกันไม่น้อยกว่าสิบปี
(๒) ไม่เคยถูกลงโทษฐานประพฤติผิดมรรยาททนายความ หรือถูกจําหน่ายชื่อออกจากทะเบียนทนายความ
มาตรา ๕๕ การแต่งตั้งกรรมการมรรยาททนายความตามมาตรา ๕๔ จะสมบูรณ์ก็ต่อเมื่อได้รับความเห็นชอบของสภานายกพิเศษ
มาตรา ๕๖ ให้นายกแจ้งการแต่งตั้งกรรมการมรรยาททนายความตามมาตรา ๕๔ ต่อสภานายกพิเศษ โดยไม่ชักช้า ในกรณีที่สภานายกพิเศษไม่แจ้งผลการพิจารณาให้ความเห็นชอบกลับมายังนายกภายในสามสิบวันนับแต่วันที่ได้รับแจ้งการแต่งตั้ง ให้ถือว่าสภานายกพิเศษให้ความเห็นชอบในการแต่งตั้งนั้น
ในกรณีที่สภานายกพิเศษแจ้งกลับมายังนายกภายในกําหนดเวลาตามวรรคหนึ่งว่าไม่ให้ความเห็นชอบในการแต่งตั้งคณะกรรมการมรรยาททนายความหรือกรรมการมรรยาททนายความคนใดคนหนึ่ง ให้คณะกรรมการพิจารณาการแต่งตั้งนั้นใหม่อีกครั้งหนึ่ง ถ้าคณะกรรมการลงมติยืนยันการแต่งตั้งเดิมด้วยคะแนนเสียงไม่น้อยกว่าสองในสามของจํานวนกรรมการทั้งคณะ ให้นายกแจ้งการแต่งตั้งนั้นต่อสภานายกพิเศษ ถ้าสภานายกพิเศษไม่ให้ความเห็นชอบหรือไม่แจ้งกลับมาภายในสิบห้าวันนับแต่วันที่ได้รับแจ้งจากนายก ให้นายกดําเนินการแต่งตั้งคณะกรรมการมรรยาททนายความ หรือกรรมการคนนั้นได้
มาตรา ๕๗ ประธานกรรมการมรรยาททนายความมีอํานาจหน้าที่ควบคุมการพิจารณาคดีมรรยาททนายความให้เป็นไปโดยรวดเร็วและเที่ยงธรรม และมีอํานาจหน้าที่อื่น ๆ ตามที่กําหนดในพระราชบัญญัตินี้หรือในข้อบังคับเมื่อประธานกรรมการมรรยาททนายความไม่อยู่หรือไม่สามารถปฏิบัติหน้าที่ได้ให้รองประธานกรรมการมารยาททนายความปฏิบัติหน้าที่แทนประธานกรรมการมรรยาททนายความถ้าประธานกรรมการและรองประธานกรรมการมรรยาททนายความไม่อยู่หรือไม่สามารถปฏิบัติหน้าที่ได้ให้กรรมการที่ได้รับมอบหมายเป็นหนังสือจากประธานกรรมการปฏิบัติหน้าที่แทนประธานกรรมการมรรยาททนายความ
มาตรา ๕๘ กรรมการมรรยาททนายความมีวาระการดํารงตําแหน่งสามปีและอาจได้รับแต่งตั้งใหม่ได้แต่จะดํารงตําแหน่งเกินกว่าสองวาระติดต่อกันมิได้ถ้าตําแหน่งว่างลงก่อนถึงกําหนดวาระ ให้คณะกรรมการดําเนินการแต่งตั้งซ่อมเว้นแต่วาระการอยู่ในตําแหน่งของกรรมการมรรยาททนายความจะเหลือไม่ถึงเก้าสิบวันคณะกรรมการจะไม่ดําเนินการแต่งตั้งซ่อมก็ได้และให้นําบทบัญญัติมาตรา ๕๕ และมาตรา ๕๖ มาใช้บังคับแก่การแต่งตั้งซ่อมโดยอนุโลมกรรมการมรรยาททนายความซึ่งได้รับแต่งตั้งซ่อมให้อยู่ในตําแหน่งได้เพียงวาระของผู้ที่ตนแทน
มาตรา ๕๙ ในกรณีที่คณะกรรมการมรรยาททนายความพ้นจากตําแหน่งทั้งคณะและยังไม่มีการแต่งตั้งคณะกรรมการมรรยาททนายความใหม่ ให้คณะกรรมการมรรยาททนายความนั้นปฏิบัติหน้าที่ไปพลางก่อน จนกว่าคณะกรรมการมรรยาททนายความคณะใหม่จะเข้ารับหน้าที่ให้คณะกรรมการแต่งตั้งกรรมการมรรยาททนายความใหม่ภายในหกสิบวันนับตั้งแต่วันที่คณะกรรมการมรรยาททนายความคณะเก่าพ้นจากตําแหน่ง
มาตรา ๖๐ กรรมการมรรยาททนายความพ้นจากตําแหน่ง เมื่อ
(๑) ครบวาระ
(๒) ตาย
(๓) ลาออก
(๔) ขาดคุณสมบัติหรือมีลักษณะต้องห้ามตามมาตรา ๕๔ วรรคสอง หรือ
(๕) ขาดจากการเป็นทนายความตามมาตรา ๔๔
มาตรา ๖๑ ในการปฏิบัติหน้าที่ ให้กรรมการมรรยาททนายความเป็นเจ้าพนักงานตามประมวลกฎหมายอาญา และให้นําบทบัญญัติว่าด้วยการคัดค้านผู้พิพากษาตามกฎหมายว่าด้วยวิธีพิจารณาความแพ่ง มาใช้บังคับแก่กรรมการมรรยาททนายความด้วยโดยอนุโลม
มาตรา ๖๒ คณะกรรมการมรรยาททนายความมีอํานาจแต่งตั้งทนายความคนหนึ่งหรือหลายคนเป็นอนุกรรมการหรือคณะทํางาน ให้กระทํากิจการใดกิจการหนึ่งในขอบอํานาจของคณะกรรมการมรรยาททนายความ เว้นแต่การวินิจฉัยชี้ขาดคดีมรรยาททนายความ
มาตรา ๖๓ ในการพิจารณาคดีมรรยาททนายความ ต้องมีกรรมการมรรยาททนายความมาประชุมไม่น้อยกว่ากึ่งหนึ่งของจํานวนกรรมการทั้งหมดของคณะกรรมการมรรยาททนายความจึงจะเป็นองค์ประชุม
ภายใต้บังคับมาตรา ๖๔ วรรคสาม และมาตรา ๖๙ วรรคสาม การประชุมปรึกษาหรือการวินิจฉัยชี้ขาดคดีมรรยาททนายความของคณะกรรมการมรรยาททนายความให้ถือตามเสียงข้างมาก แต่กรรมการมรรยาททนายความฝ่ายข้างน้อยมีสิทธิทําความเห็นแย้งได้
มาตรา ๖๔ บุคคลผู้ได้รับความเสียหายหรือทนายความมีสิทธิกล่าวหาทนายความว่าประพฤติผิดมรรยาททนายความ โดยทําคํากล่าวหาเป็นหนังสือยื่นต่อประธานกรรมการมรรยาททนายความ
สิทธิกล่าวหาทนายความตามวรรคหนึ่งเป็นอันสิ้นสุดลง เมื่อพ้นกําหนดหนึ่งปีนับแต่วันที่ผู้มีสิทธิกล่าวหารู้เรื่องการประพฤติผิดมรรยาททนายความ และเมื่อรู้ตัวผู้ประพฤติผิดแต่ต้องไม่เกินสามปีนับแต่วันประพฤติผิดมรรยาททนายความการถอนคํากล่าวหาที่ได้ยื่นตามวรรคหนึ่ง จะเป็นเหตุให้คดีมรรยาททนายความระงับก็ต่อเมื่อคณะกรรมการมรรยาททนายความมีมติด้วยคะแนนเสียงไม่น้อยกว่ากึ่งหนึ่งของจํานวนกรรมการมรรยาททนายความที่มาประชุม อนุญาตให้ผู้กล่าวหาถอนคํากล่าวหาได้
มาตรา ๖๕ เมื่อได้รับคํากล่าวหาตามมาตรา ๖๔ วรรคหนึ่ง หรือเมื่อได้รับแจ้งจากศาล พนักงานอัยการ หรือพนักงานสอบสวน หรือเมื่อปรากฏแก่คณะกรรมการมรรยาททนายความว่ามีพฤติการณ์อันสมควรให้มีการสอบสวนมรรยาททนายความผู้ใด ให้คณะกรรมการมรรยาททนายความ แต่งตั้งทนายความไม่น้อยกว่าสามคนเป็นคณะกรรมการสอบสวน ทําการสอบสวน เพื่อการนี้ให้คณะกรรมการสอบสวนมีอํานาจเรียกบุคคลใด ๆ มาให้ถ้อยคํา และมีหนังสือแจ้งให้บุคคลใด ๆส่งหรือจัดการส่งเอกสารหรือวัตถุเพื่อประโยชน์แก่การสอบสวนได้
เมื่อคณะกรรมการสอบสวนทําการสอบสวนเสร็จแล้ว ให้เสนอเรื่องต่อประธานกรรมการมรรยาททนายความเพื่อพิจารณาสั่งการตามมาตรา ๖๖ ต่อไป
มาตรา ๖๖ ในการพิจารณาคดีมรรยาททนายความ คณะกรรมการมรรยาททนายความมีอํานาจสั่งจําหน่ายคดีสั่งยกคํากล่าวหา หรือสั่งลงโทษหรือดําเนินการกับทนายความที่ถูกกล่าวหาอย่างใดอย่างหนึ่งตามมาตรา ๕๒
มาตรา ๖๗ ในกรณีที่คณะกรรมการมรรยาททนายความมีคําสั่งตามมาตรา ๖๖ ให้ประธานกรรมการมรรยาททนายความส่งสํานวนคดีมรรยาททนายความนั้นไปยังนายกภายในสามสิบวันนับแต่วันมีคําสั่ง ในกรณีเช่นนี้ให้คณะกรรมการทําการพิจารณาและจะสั่งยืน แก้หรือกลับคําสั่งของคณะกรรมการมรรยาททนายความ รวมทั้งสั่งลงโทษ หรือดําเนินการกับทนายความที่ถูกกล่าวหาอย่างใดอย่างหนึ่งตามมาตรา ๕๒ ตามที่เห็นสมควรได้และก่อนที่จะมีคําสั่งดังกล่าวคณะกรรมการอาจสั่งให้คณะกรรมการมรรยาททนายความทําการสอบสวนเพิ่มเติมก็ได้เมื่อนายกได้รับสํานวนคดีมรรยาททนายความตามวรรคหนึ่งแล้ว หากคณะกรรมการมิได้วินิจฉัยและแจ้งคําวินิจฉัยมายังประธานกรรมการมรรยาททนายความภายในหกสิบวันนับแต่วันได้รับสํานวน ให้ถือว่าคณะกรรมการมีคําสั่งยืนตามคําสั่งของคณะกรรมการมรรยาททนายความ เว้นแต่กรณีที่มีการสอบสวนเพิ่มเติม ระยะเวลาหกสิบวันให้นับตั้งแต่วันที่ได้รับสํานวนการสอบสวนเพิ่มเติมคําสั่งของคณะกรรมการที่ยืนตามให้จําหน่ายคดีหรือยกคํากล่าวหาตามวรรคหนึ่งหรือวรรคสองให้เป็นที่สุด
มาตรา ๖๘ ทนายความซึ่งถูกสั่งลงโทษหรือดําเนินการอย่างใดอย่างหนึ่งตามมาตรา ๕๒ อาจอุทธรณ์คําสั่งดังกล่าวต่อสภานายกพิเศษได้ตามหลักเกณฑ์และวิธีการที่กําหนดในข้อบังคับภายในสามสิบวันนับแต่วันได้รับแจ้งคําสั่ง ในกรณีเช่นนี้ให้สภานายกพิเศษทําการพิจารณาและมีคําสั่งและให้นําบทบัญญัติในมาตรา ๖๗ วรรคหนึ่งและวรรคสอง มาใช้บังคับแก่การพิจารณาและการมีคําสั่งของสภานายกพิเศษโดยอนุโลม
คําสั่งของสภานายกพิเศษให้เป็นที่สุด
มาตรา ๖๙ เมื่อทนายความผู้ใดต้องรับโทษจําคุกตามคําพิพากษาถึงที่สุด เว้นแต่ในความผิดอันได้กระทําโดยประมาทหรือความผิดลหุโทษให้ศาลชั้นต้นที่อ่านคําพิพากษาถึงที่สุดนั้น มีหนังสือแจ้งการต้องโทษจําคุกของทนายความผู้นั้นให้ประธานกรรมการมรรยาททนายความทราบ
เมื่อได้รับหนังสือแจ้งตามวรรคหนึ่งแล้ว ให้ประธานกรรมการมรรยาททนายความเสนอเรื่องให้คณะกรรมการมรรยาททนายความสั่งลบชื่อทนายความผู้นั้นออกจากทะเบียนทนายความ แต่คณะกรรมการมรรยาททนายความจะไม่สั่งลบชื่อทนายความผู้นั้นออกจากทะเบียนทนายความก็ได้หากพิจารณาแล้วเห็นว่าการกระทําความผิดของทนายความผู้นั้นไม่เป็นการกระทําที่ชั่วร้ายไม่เป็นการกระทําที่แสดงให้เห็นว่าทนายความผู้นั้นไม่น่าไว้วางใจในความซื่อสัตย์สุจริต และไม่เป็นการกระทําที่เสื่อมเสียเกียรติศักดิ์แห่งวิชาชีพ
คําสั่งไม่ลบชื่อทนายความผู้กระทําผิดออกจากทะเบียนทนายความตามวรรคสองต้องมีคะแนนเสียงเห็นชอบไม่น้อยกว่าสองในสามของจํานวนกรรมการทั้งหมดของคณะกรรมการมรรยาททนายความคําสั่งลบชื่อหรือไม่ลบชื่อทนายความออกจากทะเบียนทนายความตามวรรคสองให้ประธานกรรมการมรรยาททนายความแจ้งต่อนายกภายในสามสิบวันนับแต่วันที่มีคําสั่ง และให้คณะกรรมการทําการพิจารณา และจะสั่งยืน หรือกลับคําสั่งของคณะกรรมการมรรยาททนายความก็ได้
มาตรา ๗๐ เมื่อมีคําสั่งอันถึงที่สุดลงโทษทนายความที่ประพฤติผิดมรรยาททนายความ หรือมีคําสั่งลบชื่อทนายความออกจากทะเบียนทนายความ ให้นายทะเบียนทนายความจดแจ้งคําสั่งนั้นไว้ในทะเบียนทนายความและแจ้งคําสั่งนั้นให้ทนายความผู้ถูกกล่าวหาและผู้กล่าวหาทราบ
ในกรณีที่คําสั่งตามวรรคหนึ่งเป็นคําสั่งห้ามทําการเป็นทนายความหรือคําสั่งลบชื่อออกจากทะเบียนทนายความ ให้นายทะเบียนทนายความแจ้งคําสั่งนั้นให้ศาลทั่วราชอาณาจักรและเนติบัณฑิตยสภาทราบด้วย
มาตรา ๗๑ บุคคลที่ถูกลบชื่อออกจากทะเบียนทนายความจะขอจดทะเบียนและรับใบอนุญาตอีกมิได้เว้นแต่เวลาได้ผ่านพ้นไปแล้วไม่น้อยกว่าห้าปีนับแต่วันถูกลบชื่อ
มาตรา ๗๒ ภายใต้บังคับของบทบัญญัติแห่งพระราชบัญญัตินี้การประชุมปรึกษาการสอบสวน การพิจารณา และการวินิจฉัยชี้ขาดคดีมรรยาททนายความ ให้เป็นไปตามหลักเกณฑ์และวิธีการที่กําหนดในข้อบังคับ

