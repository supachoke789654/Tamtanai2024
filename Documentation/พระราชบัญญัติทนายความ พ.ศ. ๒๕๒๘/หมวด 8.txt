หมวด ๘
กองทุนสวัสดิการทนายความ

มาตรา ๗๓ ให้มีกองทุนสวัสดิการทนายความ ประกอบด้วย
(๑) เงินที่สภาทนายความจัดสรรให้เป็นประจําปี
(๒) ทรัพย์สินที่มีผู้บริจาคให้และ
(๓) ดอกผลของ (๑) และ (๒)
ทนายความที่ได้รับความเดือดร้อนหรือทายาทของทนายความที่ถึงแก่ความตายซึ่งได้รับความเดือดร้อน มีสิทธิขอรับการสงเคราะห์จากเงินกองทุนสวัสดิการทนายความโดยยื่นคําขอต่อสวัสดิการสภาทนายความ
การสงเคราะห์การเก็บรักษา และการจ่ายเงินสวัสดิการทนายความให้เป็นไปตามหลักเกณฑ์และวิธีการที่กําหนดในข้อบังคับ
