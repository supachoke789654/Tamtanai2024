ประมวลรัษฎากร - ลักษณะ 2 (ภาษีอากรฝ่ายสรรพากร) - บัญชีอัตราอากรแสตมป์ 

ลักษณะแห่งตราสารที่ 1: เช่าที่ดิน โรงเรือน สิ่งปลูกสร้างอย่างอื่น หรือแพ
- ทุกจำนวนเงิน 1,000 บาท หรือเศษของ 1,000 บาท แห่งค่าเช่าหรือเงินกินเปล่า หรือทั้งสองอย่างรวมกัน ตลอดอายุการเช่า ผู้ให้เช่าชำระค่าอากรแสตมป์ 1 บาท โดยให้ผู้เช่าขีดฆ่าแสตมป์
- หมายเหตุ
(1) ถ้าสัญญาเช่ามิได้กำหนดอายุการเช่า ให้ถือว่ามีกำหนด 3 ปี
(2) ถ้าสัญญาเช่าฉบับใดครบกำหนดอายุการเช่า หรือครบกำหนด 3 ปี ตาม (1) แล้ว ผู้เช่ายังคงครองทรัพย์สินอยู่ และผู้ให้เช่ารู้ความนั้นแล้วไม่ทักท้วง ทั้งมิได้ทำสัญญาใหม่ให้ถือว่าสัญญาเช่าเดิมนั้นได้เริ่มทำกันใหม่โดยไม่มีกำหนดอายุการเช่า และต้องเสียอากรภายในสามสิบวัน นับแต่วันที่ถือว่าเริ่มทำสัญญาใหม่นั้น
- การเช่าทรัพย์สินใช้ในการทำนา ไร่ สวน ยกเว้นไม่ต้องเสียอากร

ลักษณะแห่งตราสารที่ 2: โอนใบหุ้น ใบหุ้นกู้ พันธบัตรและใบรับรองหนี้ ซึ่งบริษัท สมาคม คณะบุคคลหรือองค์การใด ๆ เป็นผู้ออก
- คิดตามราคาหุ้นที่ชำระแล้วหรือตามราคาในตราสาร แล้วแต่อย่างใดจะมากกว่าทุกจำนวนเงิน 1,000 บาท หรือเศษของ 1,000 บาท ผู้โอนชำระค่าอากรแสตมป์ 1 บาท โดยให้ผู้รับโอนขีดฆ่าแสตมป์
- ยกเว้นไม่ต้องเสียอากร ถ้าหาก (ก) โอนพันธบัตรของรัฐบาลไทย หรือ (ข) โอนใบหุ้น ใบหุ้นกู้ และใบรับรองหนี้ซึ่งสหกรณ์ หรือธนาคารเพื่อการสหกรณ์ เป็นผู้ออก

ลักษณะแห่งตราสารที่ 3: เช่าซื้อทรัพย์สิน
- ทุกจำนวนเงิน 1,000 บาทหรือเศษของ 1,000 บาทแห่งราคาทั้งหมด ผู้ให้เช่าชำระค่าอากรแสตมป์ 1 บาท โดยให้ผู้เช่าขีดฆ่าแสตมป์
- การเช่าซื้อทรัพย์สินใช้ในการทำนา ไร่ สวน ไร่ สวน ยกเว้นไม่ต้องเสียอากร

ลักษณะแห่งตราสารที่ 4: จ้างทำของ
- ทุกจำนวนเงิน 1,000 บาท หรือเศษของ 1,000 บาท แห่งสินจ้างที่กำหนดไว้ ผู้รับจ้างชำระค่าอากรแสตมป์ 1 บาท โดยให้ผู้รับจ้างขีดฆ่าแสตมป์
- หมายเหตุ
(1) ถ้าในเวลากระทำสัญญาจ้างทำของไม่ทราบจำนวนสินจ้างว่าเป็นราคาเท่าใด ให้ประมาณจำนวนสินจ้างตามสมควร แล้วเสียอากรตามจำนวนสินจ้างที่ประมาณนั้น
(2) ถ้ามีการรับเงินสินจ้างเป็นคราว ๆ และอากรที่เสียไว้เดิมยังไม่ครบ ให้เสียอากรเพิ่มเติมให้ครบตามจำนวนที่ต้องเสียทุกครั้งในทันทีที่มีการรับเงิน
(3) เมื่อการรับจ้างทำของได้สิ้นสุดลงแล้วและปรากฏว่าได้เสียอากรเกินไปให้ขอคืน ตามมาตรา 122 ได้
- สัญญาที่ทำขึ้นนอกประเทศไทยและการปฏิบัติตามข้อสัญญานั้นมิได้ทำในประเทศไทย ยกเว้นไม่ต้องเสียอากร

ลักษณะแห่งตราสารที่ 5: กู้ยืมเงิน หรือการตกลงให้เบิกเงินเกินบัญชีจากธนาคาร
- ทุกจำนวนเงิน 2,000 บาท หรือเศษของ 2,000 บาท แห่งยอดเงินที่ให้กู้ยืม หรือตกลงให้เบิกเกินบัญชี ผู้ให้กู้ชำระค่าอากรแสตมป์ 1 บาท โดยให้ผู้กู้ขีดฆ่าแสตมป์
- การกู้ยืมเงินซึ่งสมาชิกกู้ยืมจากสหกรณ์หรือสหกรณ์กู้ยืมจากสหกรณ์หรือจากธนาคารเพื่อการเกษตรและสหกรณ์การเกษตร ยกเว้นไม่ต้องเสียอากร

ลักษณะแห่งตราสารที่ 6: กรมธรรม์ประกันภัย
- (ก) (กรมธรรม์ประกันวินาศภัย) ทุก 250 บาท หรือเศษของ 250 บาท แห่งเบี้ยประกันภัย ผู้รับประกันภัยชำระค่าอากรแสตมป์ 1 บาท โดยให้ผู้รับประกันภัยขีดฆ่าแสตมป์
- (ข) (กรมธรรม์ประกันชีวิต) ทุก 2,000 บาท หรือเศษของ 2,000 บาท แห่งจำนวนเงินที่เอาประกันภัย ผู้รับประกันภัยชำระค่าอากรแสตมป์ 1 บาท โดยให้ผู้รับประกันภัยขีดฆ่าแสตมป์
- (ค) (กรมธรรม์ประกันภัยอื่น ๆ) ทุก 2,000 บาท หรือเศษของ 2,000 บาท แห่งจำนวนเงินที่เอาประกันภัย ผู้รับประกันภัยชำระค่าอากรแสตมป์ 1 บาท โดยให้ผู้รับประกันภัยขีดฆ่าแสตมป์
- (ง) (กรมธรรม์เงินปี) ทุก 2,000 บาท หรือเศษของ 2,000 บาท แห่งต้นทุนเงินปีนั้น หรือถ้าไม่ปรากฏต้นทุน ให้คิดทุก 2,000 บาท หรือเศษของ 2,000 บาท แห่ง 33 1/3 เท่าของรายได้ประจำปี ผู้รับประกันภัยชำระค่าอากรแสตมป์ 1 บาท โดยให้ผู้รับประกันภัยขีดฆ่าแสตมป์
- (จ) กรมธรรม์ประกันภัยซึ่งผู้รับประกันภัยนำไปให้ผู้อื่นประกันอีกต่อหนึ่ง ผู้รับประกันภัยชำระค่าอากรแสตมป์ 1 บาท โดยให้ผู้รับประกันภัยขีดฆ่าแสตมป์
- (ฉ) บันทึกการต่ออายุกรมธรรม์ประกันภัยเดิม ผู้รับประกันภัยชำระค่าอากรแสตมป์ กึ่งอัตราซึ่งเรียกเก็บสำหรับกรมธรรม์เดิม โดยให้ผู้รับประกันภัยขีดฆ่าแสตมป์
- ยกเว้นไม่ต้องเสียอากร ถ้าหาก (ก) การประกันภัยสัตว์พาหนะซึ่งใช้ในการเกษตรกรรม หรือ (ข) บันทึกประกันภัยหรือกรมธรรม์ประกันภัยชั่วคราว ซึ่งรับรองจะออกกรมธรรม์ประกันภัยตัวจริง แต่ถ้าผู้ทรงจะเรียกร้องเอาสิทธิอย่างอื่นนอกจากให้ส่งมอบกรมธรรม์ประกันภัยตัวจริงแล้วต้องปิดแสตมป์เสียก่อน เช่นเดียวกับที่จะต้องปิดสำหรับประกันภัยตัวจริง

ลักษณะแห่งตราสารที่ 7: ใบมอบอำนาจ คือ ใบตั้งตัวแทนซึ่งมิได้กระทำในรูปลักษณะตราสารสัญญา รวมทั้งใบตั้งอนุญาโตตุลาการ
- (ก) มอบอำนาจให้บุคคลคนเดียวหรือหลายคนกระทำการครั้งเดียว ผู้มอบอำนาจชำระค่าอากรแสตมป์ 10 บาท โดยให้ผู้รับมอบอำนาจขีดฆ่าแสตมป์
- (ข) มอบอำนาจให้บุคคลคนเดียวหรือหลายคนร่วมกระทำการมากกว่าครั้งเดียว ผู้มอบอำนาจชำระค่าอากรแสตมป์ 30 บาท โดยให้ผู้รับมอบอำนาจขีดฆ่าแสตมป์
- (ค) มอบอำนาจให้กระทำการมากกว่าครั้งเดียว โดยให้บุคคลหลายคนต่างคนต่างกระทำกิจการแยกกันได้คิดตามรายตัวบุคคลที่รับมอบ คนละ 30 บาท ผู้มอบอำนาจชำระค่าอากรแสตมป์ โดยให้ผู้รับมอบอำนาจขีดฆ่าแสตมป์
- หมายเหตุ: ถ้าผู้มอบอำนาจมีหลายคน แต่มิได้เป็นผู้มีอำนาจร่วมกันแล้วมอบอำนาจในตราสารฉบับเดียวกัน ต้องคิดตามรายตัวบุคคลผู้มอบคนหนึ่ง เป็นเรื่องหนึ่ง ตามมาตรา 108
- ยกเว้นไม่ต้องเสียอากร ถ้าหาก
(1) ใบแต่งทนายและใบมอบอำนาจซึ่งทนายความให้แก่เสมียนของตน เพื่อเป็นตัวแทนดำเนินคดีในศาล
(2) ใบมอบอำนาจให้โอน หรือให้กระทำการใด ๆ เกี่ยวด้วยสัตว์พาหนะ ตามกฎหมายว่าด้วยสัตว์พาหนะ
(3) ใบมอบอำนาจให้รับเงินหรือสิ่งของแทน
(4) ใบมอบอำนาจซึ่งสหกรณ์เป็นผู้มอบ และใบมอบอำนาจตั้งสหกรณ์เป็นตัวแทนจัดการให้สหกรณ์ได้รับสิทธิในอสังหาริมทรัพย์

ลักษณะแห่งตราสารที่ 8: ใบมอบฉันทะสำหรับให้ลงมติในที่ประชุมของบริษัท
- (ก) มอบฉันทะสำหรับการประชุมครั้งเดียว ผู้มอบฉันทะชำระค่าอากรแสตมป์ 20 บาท โดยให้ผู้มอบฉันทะขีดฆ่าแสตมป์
- (ข) มอบฉันทะสำหรับการประชุมกว่าครั้งเดียว ผู้มอบฉันทะชำระค่าอากรแสตมป์ 100 บาท โดยให้ผู้มอบฉันทะขีดฆ่าแสตมป์

ลักษณะแห่งตราสารที่ 9: 
- (1) ตั๋วแลกเงินหรือตราสารทำนองเดียวกันที่ใช้อย่างตั๋วแลกเงิน ฉบับละ 3 บาท โดยให้ผู้สั่งจ่ายชำระค่าอากรแสตมป์ และให้ผู้สั่งจ่ายขีดฆ่าแสตมป์
- (2) ตั๋วสัญญาใช้เงินหรือตราสารทำนองเดียวกันที่ใช้อย่างตั๋วสัญญาใช้เงิน ฉบับละ 3 บาท โดยให้ผู้ออกตั๋วชำระค่าอากรแสตมป์ และให้ผู้ออกตั๋วขีดฆ่าแสตมป์
- ยกเว้นไม่ต้องเสียอากร ถ้าตั๋วออกเป็นสำรับและฉบับแรกในสำรับนั้นปิดแสตมป์บริบูรณ์แล้ว ฉบับอื่น ๆ ไม่ต้องปิดอีก แต่ต้องสลักฉบับนั้น ๆ ไว้ว่า ได้เสียอากรแล้ว

ลักษณะแห่งตราสารที่ 10: บิลออฟเลดิง
- ผู้กระทำตราสารชำระค่าอากรแสตมป์ 2 บาท โดยให้ผู้กระทำตราสารขีดฆ่าแสตมป์
- หมายเหตุ: ถ้าออกเป็นสำรับให้ปิดแสตมป์ตามอัตราทุกฉบับ

ลักษณะแห่งตราสารที่ 11:
- (1) ใบหุ้นหรือใบหุ้นกู้ หรือใบรับรองหนี้ของบริษัท สมาคม คณะบุคคลหรือองค์การใด ๆ ผู้ทรงตราสารชำระค่าอากรแสตมป์ 5 บาท โดยให้ผู้ทรงตราสารขีดฆ่าแสตมป์
- (2) พันธบัตรของรัฐบาลใด ๆ ที่ขายในประเทศไทย ทุกจำนวนเงิน 100 บาท หรือเศษของ 100 บาท ผู้ทรงตราสารชำระค่าอากรแสตมป์ 1 บาท โดยให้ผู้ทรงตราสารขีดฆ่าแสตมป์
- ใบหุ้น ใบหุ้นกู้ หรือใบรับรองหนี้ของสหกรณ์ ยกเว้นไม่ต้องเสียอากร

ลักษณะแห่งตราสารที่ 12: เช็ค หรือหนังสือคำสั่งใด ๆ ซึ่งใช้แทนเช็ค ฉบับละ 3 บาท โดยให้ผู้สั่งจ่ายชำระค่าอากรแสตมป์ และให้ผู้สั่งจ่ายขีดฆ่าแสตมป์

ลักษณะแห่งตราสารที่ 13: ใบรับฝากเงินประเภทประจำของธนาคาร โดยมีดอกเบี้ย 5 บาท โดยให้ผู้รับฝากชำระค่าอากรแสตมป์ และให้ผู้รับฝากขีดฆ่าแสตมป์

ลักษณะแห่งตราสารที่ 14: เลตเตอร์ออฟเครดิต
- (ก) ออกในประเทศไทย ถ้าหากเงินต่ำกว่า 10,000 บาท ชำระค่าอากรแสตมป์ 20 บาท แต่ถ้าเงินตั้งแต่ 10,000 บาทขึ้นไป ชำระค่าอากรแสตมป์ 30 บาท โดยให้ผู้ออกตราสารชำระค่าอากรแสตมป์ และให้ผู้ออกตราสารขีดฆ่าแสตมป์
- (ข) ออกในต่างประเทศ และให้ชำระเงินในประเทศไทย คราวละ 20 บาท โดยให้ผู้ทรงคนแรกในประเทศไทยชำระค่าอากรแสตมป์ และให้ผู้ทรงคนแรกในประเทศไทยขีดฆ่าแสตมป์
- หมายเหตุ: ตราสารเลตเตอร์ออฟเครดิตที่ออกในประเทศไทย และให้ชำระเงินในต่างประเทศ ต้องทำสำเนาเก็บไว้ในประเทศไทย ส่วนการเสียอากรให้ปิดแสตมป์บริบูรณ์ เฉพาะในฉบับสำเนาดังกล่าวนั้น

ลักษณะแห่งตราสารที่ 15: เช็คสำหรับผู้เดินทาง
- (ก) ออกในประเทศไทย ฉบับละ 3 บาท โดยให้ผู้ออกเช็คชำระค่าอากรแสตมป์ และให้ผู้ออกเช็คขีดฆ่าแสตมป์
- (ข) ออกในต่างประเทศ แต่ให้ชำระในประเทศไทย ฉบับละ 3 บาท โดยให้ผู้ทรงคนแรกในประเทศไทยชำระค่าอากรแสตมป์ และให้ผู้ทรงคนแรกในประเทศไทยขีดฆ่าแสตมป์

ลักษณะแห่งตราสารที่ 16: ใบรับของ ซึ่งออกให้เนื่องในกิจการรับขนส่งสินค้าโดยทางน้ำ ทางบก และทางอากาศ คือ ตราสารซึ่งลงลายมือชื่อพนักงานหรือนายสินค้าของยานพาหนะรับขนส่ง ซึ่งออกรับของดังระบุไว้ในใบรับนั้นเมื่อไม่ได้ออกบิลออฟเลดิง ฉบับละ 1 บาท โดยให้ผู้ออกใบรับชำระค่าอากรแสตมป์ และให้ผู้ออกใบรับขีดฆ่าแสตมป์
- หมายเหตุ: ถ้าออกเป็นสำรับให้ปิดแสตมป์ตามอัตราทุกฉบับ

ลักษณะแห่งตราสารที่ 17: ค้ำประกัน
- (ก) สำหรับกรณีที่มิได้จำกัดจำนวนเงินไว้ ผู้ค้ำประกันชำระค่าอากรแสตมป์ 10 บาท โดยให้ผู้ค้ำประกันขีดฆ่าแสตมป์
- (ข) สำหรับจำนวนเงินไม่เกิน 1,000 บาท ผู้ค้ำประกันชำระค่าอากรแสตมป์ 1 บาท โดยให้ผู้ค้ำประกันขีดฆ่าแสตมป์
- (ค) สำหรับจำนวนเงินเกิน 1,000 บาท แต่ไม่เกิน 10,000 บาท ผู้ค้ำประกันชำระค่าอากรแสตมป์ 5 บาท โดยให้ผู้ค้ำประกันขีดฆ่าแสตมป์
- (ง) สำหรับจำนวนเงินเกิน 10,000 บาทขึ้นไป ผู้ค้ำประกันชำระค่าอากรแสตมป์ 10 บาท โดยให้ผู้ค้ำประกันขีดฆ่าแสตมป์
- ยกเว้นไม่ต้องเสียอากร ถ้าหาก (ก) ค้ำประกันหนี้เนื่องแต่การที่รัฐบาลให้ราษฎรกู้ยืมหรือยืมเพื่อการบริโภคหรือการเกษตรกรรม หรือ (ข) ค้ำประกันหนี้เนื่องแต่การที่สหกรณ์ให้สมาชิกกู้ยืมหรือยืม

ลักษณะแห่งตราสารที่ 18: จำนำ
- จำนวนหนี้ทุก 2,000 บาท หรือเศษของ 2,000 บาท ผู้รับจำนำชำระค่าอากรแสตมป์ 1 บาท โดยให้ผู้รับจำนำขีดฆ่าแสตมป์
- ถ้าการจำนำมิได้จำกัดจำนวนหนี้ไว้ ผู้รับจำนำชำระค่าอากรแสตมป์ 1 บาท โดยให้ผู้รับจำนำขีดฆ่าแสตมป์
- ยกเว้นไม่ต้องเสียอากร ถ้าหาก (ก) ตั๋วจำนำของโรงจำนำที่ได้รับอนุญาตตามกฎหมาย หรือ (ข) จำนำอันเกี่ยวกับกู้ยืมซึ่งได้ปิดแสตมป์บริบูรณ์แล้วตามข้อ 5

ลักษณะแห่งตราสารที่ 19: ใบรับของคลังสินค้า
- นายคลังสินค้าชำระค่าอากรแสตมป์ 1 บาท โดยให้นายคลังสินค้าขีดฆ่าแสตมป์

ลักษณะแห่งตราสารที่ 20: คำสั่งให้ส่งมอบของ คือตราสารซึ่งบุคคลผู้ปรากฏชื่อในตราสารนั้น หรือซึ่งบุคคลผู้นั้นตราชื่อไว้หรือผู้ทรงมีสิทธิที่จะรับมอบสินค้าอันอยู่ในอู่หรือเมืองท่าหรือคลังสินค้า ซึ่งรับเก็บหรือรับฝาก โดยเรียกเก็บค่าเช่า หรือรับสินค้าอันอยู่ที่ท่าสินค้าโดยที่เจ้าของลงลายมือชื่อหรือมีผู้อื่นลงลายมือชื่อแทนในเมื่อขาย หรือโอนทรัพย์สินอันปรากฏในตราสารนั้น
- ผู้ออกคำสั่งชำระค่าอากรแสตมป์ 1 บาท โดยให้ผู้ออกคำสั่งขีดฆ่าแสตมป์

ลักษณะแห่งตราสารที่ 21: ตัวแทน
- (ก) มอบอำนาจเฉพาะการ ตัวการชำระค่าอากรแสตมป์ 10 บาท โดยให้ตัวการขีดฆ่าแสตมป์
- (ข) มอบอำนาจทั่วไป ตัวการชำระค่าอากรแสตมป์ 30 บาท โดยให้ตัวการขีดฆ่าแสตมป์

ลักษณะแห่งตราสารที่ 22: คำชี้ขาดของอนุญาโตตุลาการ 
- (ก) ในกรณีซึ่งพิพาทกันด้วยจำนวนเงินหรือราคาทุกจำนวนเงิน 1,000 บาท หรือเศษของ 1,000 บาท อนุญาโตตุลาการชำระค่าอากรแสตมป์ 1 บาท โดยให้อนุญาโตตุลาการขีดฆ่าแสตมป์
- (ข) ในกรณีอื่นซึ่งไม่กล่าวถึงจำนวนเงินหรือราคา อนุญาโตตุลาการชำระค่าอากรแสตมป์ 10 บาท โดยให้อนุญาโตตุลาการขีดฆ่าแสตมป์

ลักษณะแห่งตราสารที่ 23: คู่ฉบับหรือคู่ฉีกแห่งตราสาร คือ ตราสารซึ่งมีข้อความอย่างเดียวกันกับต้นฉบับหรือต้นสัญญา และผู้กระทำตราสารได้ลงลายมือชื่อไว้อย่างเดียวกับต้นฉบับ
- (ก) ถ้าต้นฉบับเสียอากรไม่เกิน 5 บาท ชำระค่าอากรแสตมป์ 1 บาท
- (ข) ถ้าเกิน 5 บาท ชำระค่าอากรแสตมป์ 5 บาท
- โดยที่ (1) ถ้าไม่มีบุคคลอีกฝ่ายหนึ่งเป็นคู่สัญญา คนที่เสียอากรสำหรับต้นฉบับเป็นผู้เสีย หรือ (2) ถ้ามีบุคคลอีกฝ่ายหนึ่งเป็นคู่สัญญา บุคคลอีกฝ่ายหนึ่งนั้นต้องเป็นผู้เสียอากร โดยให้คนเดียวกับผู้ขีดฆ่าต้นฉบับขีดฆ่าแสตมป์
- ถ้าฝ่ายที่ต้องเสียอากรเป็นสหกรณ์ ยกเว้นไม่ต้องเสียอากร

ลักษณะแห่งตราสารที่ 24: หนังสือบริคณห์สนธิของบริษัทจำกัด ที่ส่งต่อนายทะเบียน
- ผู้เริ่มก่อการชำระค่าอากรแสตมป์ 50 บาท โดยให้ผู้เริ่มก่อการขีดฆ่าแสตมป์

ลักษณะแห่งตราสารที่ 25: ข้อบังคับของบริษัทจำกัด ที่ส่งต่อนายทะเบียน
- กรรมการชำระค่าอากรแสตมป์ 200 บาท โดยให้กรรมการขีดฆ่าแสตมป์

ลักษณะแห่งตราสารที่ 26: ข้อบังคับใหม่หรือสำเนาหนังสือบริคณห์สนธิ หรือข้อบังคับของบริษัทจำกัด ซึ่งเปลี่ยนแปลงใหม่ที่ส่งต่อนายทะเบียน
- กรรมการชำระค่าอากรแสตมป์ 50 บาท โดยให้กรรมการขีดฆ่าแสตมป์

ลักษณะแห่งตราสารที่ 27: หนังสือสัญญาห้างหุ้นส่วน
- (ก) หนังสือสัญญาจัดตั้งห้างหุ้นส่วน ผู้เป็นหุ้นส่วนชำระค่าอากรแสตมป์ 100 บาท โดยให้ผู้เป็นหุ้นส่วนขีดฆ่าแสตมป์
- (ข) หนังสือสัญญาที่แก้ไขสัญญาจัดตั้งห้างหุ้นส่วน ผู้เป็นหุ้นส่วนชำระค่าอากรแสตมป์ 50 บาท โดยให้ผู้เป็นหุ้นส่วนขีดฆ่าแสตมป์

ลักษณะแห่งตราสารที่ 28: ใบรับ (เฉพาะตามที่ระบุต่อไปนี้)
- (ก) ใบรับรางวัลสลากกินแบ่งของรัฐบาล
- (ข) ใบสำหรับการโอน หรือก่อตั้งสิทธิใด ๆ เกี่ยวกับอสังหาริมทรัพย์ ในเมื่อนิติกรรมที่เป็นเหตุให้ออกใบรับนั้นมีการจดทะเบียนตามกฎหมาย
- (ค) ใบรับสำหรับการขาย ขายฝาก ให้เช่าซื้อหรือโอนกรรมสิทธิ์ยานพาหนะ  ทั้งนี้ เฉพาะยานพาหนะซึ่งมีการจดทะเบียนตามกฎหมายว่าด้วยยานพาหนะนั้น ๆ
- ถ้าใบรับตาม (ก) (ข) หรือ (ค) มีจำนวนเงินตั้งแต่ 200 บาทขึ้นไป ทุก 200 บาท หรือเศษของ 200 บาท ผู้ออกใบรับชำระค่าอากรแสตมป์ 1 บาท โดยให้ผู้ออกใบรับขีดฆ่าแสตมป์
- ใบรับสำหรับรายรับที่ต้องเสียภาษีการค้าตามหมวด 4 ยกเว้นไม่ต้องเสียอากร