ประมวลกฎหมายวิธีพิจารณาความแพ่ง - ตาราง 1 ค่าธรรมเนียมศาล (ค่าขึ้นศาล)
(1) คดีที่มีคำขอให้ปลดเปลื้องทุกข์อันอาจคำนวณเป็นราคาเงินได้ ให้คิดค่าขึ้นศาลตามทุนทรัพย์ ดังต่อไปนี้
- (ก) คำฟ้องนอกจากที่ระบุไว้ใน (ข) และ (ค) ถ้าหากทุนทรัพย์ไม่เกินห้าสิบล้านบาท ค่าธรรมเนียมอัตราร้อยละ 2 แต่ไม่เกินสองแสนบาท สำหรับส่วนที่เกินห้าสิบล้านบาทขึ้นไป ค่าธรรมเนียมร้อยละ 0.1
- (ข) คำร้องขอให้ศาลบังคับตามคำชี้ขาดของอนุญาโตตุลาการในประเทศ หรือคำร้องขอเพิกถอนคำชี้ขาดของอนุญาโตตุลาการในประเทศ ถ้าหากทุนทรัพย์ไม่เกินห้าสิบล้านบาท ค่าธรรมเนียมร้อยละ 0.5 ของจำนวนที่ร้องขอให้ศาลบังคับแต่ไม่เกินห้าหมื่นบาท สำหรับส่วนที่เกินห้าสิบล้านบาทขึ้นไป ค่าธรรมเนียมร้อยละ 0.1
- คำร้องขอให้ศาลบังคับตามคำชี้ขาดของอนุญาโตตุลาการต่างประเทศหรือคำร้องขอเพิกถอนคำชี้ขาดของอนุญาโตตุลาการต่างประเทศ ถ้าหากทุนทรัพย์ไม่เกินห้าสิบล้านบาท ค่าธรรมเนียมร้อยละ 1 ของจำนวนที่ ร้องขอให้ศาลบังคับแต่ไม่เกินหนึ่งแสนบาท สำหรับส่วนที่เกินห้าสิบล้านบาทขึ้นไป ค่าธรรมเนียมร้อยละ 0.1
- (ค) คำฟ้องขอให้บังคับจำนอง หรือบังคับเอาทรัพย์สินจำนองหลุด ถ้าหากทุนทรัพย์ไม่เกินห้าสิบล้านบาท ค่าธรรมเนียมร้อยละ 1 ของจำนวนหนี้ที่เรียกร้องแต่ไม่เกินหนึ่งแสนบาท สำหรับส่วนที่เกินห้าสิบล้านบาทขึ้นไป ค่าธรรมเนียมร้อยละ 0.1
- ค่าธรรมเนียมตาม (ก) (ข) และ (ค) ถ้ารวมแล้วมีเศษไม่ถึงหนึ่งบาท ให้ปัดทิ้ง
(2) คดีที่มีคำขอให้ปลดเปลื้องทุกข์อันไม่อาจคำนวณเป็นราคาเงินได้
- (ก) คดีทั่วไปรวมทั้งคดีไม่มีข้อพิพาท เรื่องละ 200 บาท
- (ข) อุทธรณ์หรือฎีกาคำสั่งตามมาตรา 227 หรือมาตรา 228 (2) และ (3) เรื่องละ 200 บาท
- ยกเว้นหากการอุทธรณ์หรือฎีกาคำสั่งตามมาตรา 228 (1)ไม่เรียกเก็บค่าขึ้นศาล
(3) คดีที่มีคำขอให้ปลดเปลื้องทุกข์อันอาจคำนวณเป็นราคาเงินได้และไม่อาจคำนวณเป็นราคาเงินได้รวมอยู่ด้วย ให้คิดค่าขึ้นศาลตามอัตราใน (1) แต่ไม่ให้น้อยกว่าอัตราใน (2) (ก) หรือ (ข) แล้วแต่กรณี
- ยกเว้นหากการอุทธรณ์หรือฎีกาคำสั่งตามมาตรา 228 (1)ไม่เรียกเก็บค่าขึ้นศาล
(4) คดีที่ขอให้ชำระค่าเสียหาย ค่าอุปการะเลี้ยงดู หรือค่าเลี้ยงชีพก็ดี เงินปี เงินเดือน เงินเบี้ยบำนาญ ค่าบำรุงรักษา หรือเงินอื่น ๆ ก็ดี บรรดาที่ให้จ่ายมีกำหนดเป็นระยะเวลาในอนาคตนอกจากดอกเบี้ย ค่าเช่า หรือค่าเสียหายที่ศาลมีอำนาจพิพากษาหรือสั่งตามมาตรา 142 อยู่แล้ว ถ้าคดีนั้นมีคำขอให้ชำระหนี้ในเวลาปัจจุบัน หรือมีคำขอในข้อก่อน ๆ รวมอยู่ด้วย ให้คิดค่าขึ้นศาลสำหรับคำขอในข้อนี้เป็นอีกส่วนหนึ่ง เป็นจำนวน 100 บาท
- ยกเว้นหากการอุทธรณ์หรือฎีกาคำสั่งตามมาตรา 228 (1)ไม่เรียกเก็บค่าขึ้นศาล

ประมวลกฎหมายวิธีพิจารณาความแพ่ง - ตาราง 2 ค่าธรรมเนียมศาล (ค่าธรรมเนียมอื่น ๆ)
(1) ค่าคำร้องขอตามมาตรา 101 ในกรณีที่ยังไม่มีคดีอยู่ในศาล 100 บาทในศาลชั้นต้น ชำระเมื่อยื่นคำร้องขอ
(2) ค่ารับรองสำเนาเอกสารต่าง ๆ โดยหัวหน้าสำนักงานประจำศาลยุติธรรมหรือเจ้าพนักงานบังคับคดีเป็นผู้รับรอง ฉบับละ 50 บาท ในศาลฎีกา ศาลอุทธรณ์ และศาลชั้นต้น ชำระเมื่อยื่นคำร้อง
(3) ใบสำคัญเพื่อแสดงว่าคำพิพากษาหรือคำสั่งได้ถึงที่สุดแล้ว ฉบับละ 50 บาท ในศาลฎีกา ศาลอุทธรณ์ และศาลชั้นต้น ชำระเมื่อยื่นคำร้อง

ประมวลกฎหมายวิธีพิจารณาความแพ่ง - ตาราง 3 ค่าสืบพยานหลักฐานนอกศาล
- ในกรณีที่มีการสืบพยานหลักฐานนอกศาล ให้คิดค่าป่วยการให้ผู้พิพากษาในอัตราต่อคนวันละสามร้อยบาท และให้คิดค่าป่วยการให้เจ้าพนักงานศาลในอัตราต่อคนวันละหนึ่งร้อยห้าสิบบาท โดยให้ชำระเมื่อศาลมีคำสั่งอนุญาต
- ในคดีที่มีการรวมการพิจารณา ให้คิดค่าป่วยการโดยถือว่าเป็นคดีเดียว
- ในกรณีที่มีคู่ความหลายฝ่ายหรือหลายคนเป็นผู้ขอ ให้เฉลี่ยกันชำระค่าป่วยการในอัตราตามวรรคหนึ่งคนละส่วนเท่า ๆ กัน
- ในกรณีจำเป็น ศาลอาจสั่งให้คู่ความฝ่ายที่ขอหรือฝ่ายใดฝ่ายหนึ่งหรือหลายฝ่ายเป็นผู้จัดการหาพาหนะ ถ้าไม่จัดพาหนะมาให้ จะต้องชดใช้ค่าพาหนะที่เสียไปตามสมควร

ประมวลกฎหมายวิธีพิจารณาความแพ่ง - ตาราง 4 ค่าป่วยการ ค่าพาหนะ และค่าเช่าที่พักของพยาน กับค่ารังวัดทำแผนที่
(1) ให้ศาลกำหนดค่าป่วยการพยานตามรายได้และฐานะของพยานซึ่งมาศาลตามหมายเรียก แต่ไม่ให้เกินวันละสี่ร้อยบาท กับค่าพาหนะเดินทางและค่าเช่าที่พักของพยานที่เสียไปด้วยตามสมควร
(2) ในกรณีที่ศาลสั่งให้รังวัดทำแผนที่
- (ก) โดยเจ้าพนักงานศาล ให้ศาลกำหนดค่าป่วยการให้แก่เจ้าพนักงานศาลในอัตราต่อคนวันละสองร้อยบาท กับค่าพาหนะเดินทางและค่าเช่าที่พักของเจ้าพนักงานศาลที่เสียไปตามสมควร
- (ข) โดยพนักงานเจ้าหน้าที่ของส่วนราชการหรือหน่วยงานอื่น ให้ศาลกำหนดค่าป่วยการค่าพาหนะเดินทาง และค่าเช่าที่พักของพนักงานเจ้าหน้าที่ตามระเบียบของส่วนราชการหรือหน่วยงานนั้น ถ้าส่วนราชการหรือหน่วยงานนั้นไม่มีระเบียบดังกล่าวให้คิดตามอัตรา (ก)

ประมวลกฎหมายวิธีพิจารณาความแพ่ง - ตาราง 5 (ค่าธรรมเนียมเจ้าพนักงานบังคับคดี)
(1) ขายทอดตลาดหรือจำหน่ายโดยวิธีอื่นซึ่งทรัพย์สินที่ยึดหรืออายัด จำนวนร้อยละ 3 ของจำนวนเงินที่ขายหรือจำหน่ายได้ ทั้งนี้ ต้องเสียค่าประกาศและค่าใช้สอยต่างหาก
(2) จ่ายเงินที่ยึดหรืออายัดแก่เจ้าหนี้ จำนวนร้อยละ 2 ของจำนวนเงินที่ยึดหรืออายัด
(3) เมื่อยึดทรัพย์สินซึ่งไม่ใช่ตัวเงินแล้วไม่มีการขายหรือจำหน่าย จำนวนร้อยละ 2 ของราคาทรัพย์สินที่ยึด ส่วนการคํานวณราคาทรัพย์สินที่ยึดหรืออายัด เพื่อเสียค่าธรรมเนียมตามหมายเลข 3 และ 4 ให้เจ้าพนักงานบังคับคดีเป็นผู้กำหนด ถ้าไม่ตกลงกันให้คู่ความที่เกี่ยวข้องเสนอเรื่องต่อศาลตามที่บัญญัติไว้ในมาตรา 296
(4) เมื่อยึดหรืออายัดเงินหรืออายัดทรัพย์สินแล้ว ไม่มีการขายหรือจำหน่าย จำนวนร้อยละ 1 ของจำนวนเงินที่ยึดหรืออายัด หรือราคาทรัพย์สินที่อายัด ส่วนการคํานวณราคาทรัพย์สินที่ยึดหรืออายัด เพื่อเสียค่าธรรมเนียมตามหมายเลข 3 และ 4 ให้เจ้าพนักงานบังคับคดีเป็นผู้กำหนด ถ้าไม่ตกลงกันให้คู่ความที่เกี่ยวข้องเสนอเรื่องต่อศาลตามที่บัญญัติไว้ในมาตรา 296
(5) ขายโดยวิธีประมูลระหว่างคู่ความ จำนวนร้อยละ 2 ของราคาประมูลสูงสุด ส่วนการคํานวณราคาทรัพย์สินที่ยึดหรืออายัด เพื่อเสียค่าธรรมเนียมตามหมายเลข 3 และ 4 ให้เจ้าพนักงานบังคับคดีเป็นผู้กำหนด ถ้าไม่ตกลงกันให้คู่ความที่เกี่ยวข้องเสนอเรื่องต่อศาลตามที่บัญญัติไว้ในมาตรา 296

ประมวลกฎหมายวิธีพิจารณาความแพ่ง - ตาราง 6 (ค่าทนายความ)
(1) ให้ศาลกำหนดค่าทนายความตามจำนวนที่ศาลเห็นสมควรไม่เกินอัตราขั้นสูงดังที่ระบุไว้ในตารางนี้ แต่ต้องไม่ต่ำกว่าคดีละสามพันบาท
(2) การกำหนดค่าทนายความที่คู่ความจะต้องรับผิดนั้น ให้ศาลพิจารณาตามความยากง่ายแห่งคดีเทียบดูเวลาและงานที่ทนายความต้องปฏิบัติในการว่าคดีเรื่องนั้น
- อัตราขั้นสูงในศาลชั้นต้น ในคดีมีทุนทรัพย์ ค่าทนายไม่เกินร้อยละ 5 หรือคดีไม่มีทุนทรัพย์ ไม่เกิน 30,000 บาท
- อัตราขั้นสูงในศาลอุทธรณ์หรือศาลฎีกา ในคดีมีทุนทรัพย์ ค่าทนายไม่เกินร้อยละ 3 หรือคดีไม่มีทุนทรัพย์ ไม่เกิน 20,000 บาท

ประมวลกฎหมายวิธีพิจารณาความแพ่ง - ตาราง 7 ค่าใช้จ่ายในการดำเนินคดี 
- ศาลอาจกำหนดให้คู่ความซึ่งต้องรับผิดในค่าฤชาธรรมเนียมตามมาตรา 161 ชดใช้ค่าใช้จ่ายในการดำเนินคดีแก่คู่ความอีกฝ่ายตามจำนวนที่ศาลเห็นสมควร โดยในคดีมีทุนทรัพย์ต้องไม่เกินร้อยละ 1 ของจำนวนทุนทรัพย์ หรือในคดีไม่มีทุนทรัพย์ต้องไม่เกินห้าพันบาท
- การกำหนดค่าใช้จ่ายในการดำเนินคดีตามวรรคหนึ่ง ให้ศาลคำนึงถึงค่าใช้จ่ายต่าง ๆ ที่คู่ความได้เสียไป รวมทั้งลักษณะและวิธีการดำเนินคดีของคู่ความ